# IoT-ESP32-LabSheet-03

# ESP32 terminal and Logging library 

### Host-Target development platform

ในการพัฒนา software สำหรับระบบ  IoT นั้น เราต้องใช้เครื่องคอมพิวเตอร์ส่วนบุคคลสำหรับการพัฒนาระบบ เมื่อได้ระบบที่ต้องการแล้วจึงทำการอัพโหลดข้อมูลเข้าสู่ระบบเป้าหมาย

เป้าหมายของการโปรแกรมในระบบ IoT นั้นมี 2 ปลายทางคือ 

1. Cloud computing หรือ server ซึ่งเป็นคอมพิวเตอร์ที่มีประสิทธิภาพสูงกว่าคอมพิวเตอร์ส่วนบุคคล

2. ระบบฝังตัว (Embedded system) จัดเป็นคอมพิวเตอร์ในระดับ edge computing ที่ทำหน้าที่เชื่อมกับ sensors หรือ actuators  เพื่อช่วยให้ IoT สามารถรับรู้หรือควบคุมสภาพแวดล้อม ในรูปแบบพลังงาน ทั้ง 6 โดเมน ได้แก่
 2.1 Radiant
 2.2 Mechanical
 2.3 Thermal
 2.4 Magnetic
 2.5 Chemical
 2.6 Electrical

คอมพิวเตอร์ที่เป็น target ทั้งที่มีขนาดใหญ่  (server) และขนาดเล็ก (Embedded system) จะมีลักษณะที่เหมือนกันอยู่ประการหนึ่งก็คือ มีทรัพยากรที่ไม่เอื้อต่อการพัฒนาระบบ เช่นไม่มีคีย์บอร์ดและอุปกรณ์อินพุตสำหรับการป้อนโปรแกรม ไม่มีหน้าจอที่รองรับการป้อนโปรแกรม ไม่มีระบบสร้าง executable file (ซึ่งอาจจะเป็นชุดคอมไพเลอร์  interpreter debugger profiler เป็นต้น)

เมื่อเป็นเช่นนั้น เราจึงต้องใช้คอมพิวเตอร์ส่วนบุคคลที่มีทรัพยากรที่เพียงพอแก่การพัฒนา  (ทั้งคีย์บอร์ด หน้าจอ ชุดพัฒนา) ทำการสร้างโปรแกรม แล้วส่งไฟล์ไปติดตั้งในระบบ target เพื่อให้ทำงานตามที่ต้องการ
